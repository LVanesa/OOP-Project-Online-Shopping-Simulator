# **PROIECT POO  -  APLICAȚIE DE SHOPPING ONLINE** 
## :crystal_ball::sparkles: Welcome to my perfumery shop :sparkles::crystal_ball:
### DESCRIERE :page_with_curl: :pencil2:
Acest proiect scris în limbajul C++ a fost realizat în cadrul cursului de Programare Orientată pe Obiecte urmat în anul I la FMI @unibuc. Scopul acestuia a fost de a mă familiariza cu conceptele de bază ale POO, motiv pentru care a fost construit în 3 etape diferite ce cuprind cunoștințele acumulate până la un anumit punct. 

Tema de bază a proiectului este o aplicație de tip magazin online. Pornind de la această temă am adăugat proiectului meu mai mult context (sau mai bine spus personalitate:nail_care:) prin decizia de a-l transforma într-un fel de parfumerie online, ca urmare a pasiunii mele evidente pentru parfumuri și esențe.:purple_heart::cherry_blossom: 

Construit din perspectiva utilizatorului, proiectul simulează experiența unui client într-o aplicație de shopping online. Utilizatorul trebuie să se înregistreze sau să se conecteze la contul personal pentru a plasa comenzi și a accesa date despre produsele disponibile. Acesta poate să vizualizeze mai multe categorii de produse și să dea review-uri acestora. Proiectul surprinde o multitudine de funcționalități printre care se numără și actualizarea stocului produselor în timp real (în funcție de comenzile plasate),  calcularea unui procent de cashback la fiecare comandă în funcție de suma totală, calcularea ratingului mediu al fiecărui produs în funcție de review-urile utilizatorilor, adăugarea și eliminarea produselor din coșul de cumpărături sau din lista de dorințe, posibilitatea reactualizării informațiilor despre useri (email, parolă, username) și multe altele.
<hr />

###  :blossom:[ETAPA I](https://github.com/LVanesa/Proiect---POO/tree/main/Etapa%20I):
În această etapă am pus bazele proiectului construind clasele principale ale aplicației: clasa Product, clasa Date, clasa Order, clasa ShoppingCart și clasa User. În această primă etapă nu am folosit clase din biblioteca STL (i.e. vector, string) și am învățat să gestionez în mod corect alocarea dinamică a caracterelor, pointerilor la date/obiecte, și a array-urilor de pointeri. Aici am definit primele aspecte ce țin de logica de business ale aplicației mele, printre care se numără și funcționalitățile enumerate în descrierea de mai sus. 
<hr />

### :blossom:[ETAPA II](https://github.com/LVanesa/Proiect---POO/tree/main/Etapa%20II)
Probabil cea mai complexă etapă în ceea ce privește implementarea conceptelor POO. În această parte am utilizat diverse tipuri de moștenire, interfețe, clase abstracte, sau excepții.  Am identificat mai multe situații de polimorfism și am suprascris metode din clasele de bază prin virtualizare. Aceste funcționalități noi mi-au permis o flexibilitate mai mare prin reutilizarea și modificarea codului.  
<hr />

### :blossom:[ETAPA III](https://github.com/LVanesa/Proiect---POO/tree/main/Etapa%20III)
În cele din urmă codul proiectului este completat prin adăugarea unui design pattern și anume un meniu singleton ce permite testarea tuturor utilităților aplicației. De asemenea, tot în această formă finală se regăsesc și câteva metode template care permit parsarea  datelor din fișierele ce conțin informații despre diferite tipuri de produse, utilizatori sau recenzii. Astfel, cu ajutorul acestora utilizatorul se poate bucura de o experiență mai apropiată celei din viața reală. 



